---
title: Spionrapport inför tävlingen den 22:a oktober
author: 'Andrés Gomez'
date: '2020-10-18'
slug: infor-deltavling-3-2020
categories: []
tags:
  - preview
  - deltävling
  - '3'
  - '2020'
subtitle: ''
summary: ''
authors: []
lastmod: '2020-10-18T10:03:36+02:00'
featured: yes
image:
  placement: 3
  caption: 'Photo by Sebastian Molina, Unsplash.com'
  focal_point: ''
  preview_only: no
projects: []
---



<p>Om man frågar en elitfäktare vad vecka 43 innebär får man bara ett svar: <strong>KM deltävling 3 på torsdag (22 oktober)!</strong></p>
<p>Tävlingsledningen har begärt in scoutingrapporter från våra spioner för att bättre förstå vad vi har att förvänta oss, och det här är resultatet.</p>
<p>Mycket talar för att Grigori kommer att bevaka den förstaplats som han erövrade förra gången. De flesta verkar också överens om att vi mycket väl kommer att få se en DIF-fäktare bland de 3 bästa, en del går även så långt att de spekulerar i att två fäktare från den andra stockholmsklubben ska ta sig till pallplats.</p>
<p>I övrigt har vi fått rapporter om att såväl Robert och Karsten har visat fin form och vi mycket väl kan få se båda dessa välmeriterade fäktare i topp på torsdag. Andra är villiga att sätta stora pengar på att vi nu kommer att få se några av de yngre FFF-arna i täten. Namn som Ian och Elvira upprepas ständigt, och det med goda skäl.</p>
<p>De mer statistiskt underbyggda analyserna pekar på att det nu är dags för Tor att flexa musklerna. Den som satt sig in i KM-historien kan lätt förstå dessa argument.</p>
<p>Och slutligen, vad tror vi om veteranstjärnorna? Janne har gjort två stabila tävlingar som resulterat i en 6:e och en 7:e plats och en total 5:e placering i tävlingen. Att han kommer ta in ytterligare några placeringar är något vi förväntar oss. Dessutom kan ingen ha undgått att notera CH som nu gått upp på en total 2:a plats i tävlingen. Han har därmed överträffat även sina egna högt ställda förväntningar och hittills betraktat 3:e platsen som sin egen rättmätiga egendom. Kommer detta beteende fortsätta även in i deltävling 3? Det får vi veta på torsdag.</p>
<p>Träna hårt, kom ner på torsdag och mät dina krafter mot sveriges bästa fäktare!</p>
